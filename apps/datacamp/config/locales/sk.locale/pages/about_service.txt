V databázovom systéme nájdete napríklad informácie o tom, kto získava
verejné objednávky, kam prúdia štátne zdroje, kto spravuje veci verejné
na rôznych úrovniach, kto radí verejným činiteľom... Databáza vám
prináša pohodlné vyhľadávanie, pomocou ktorého si potrebné údaje nájdete
naraz z rôznych zdrojov. Podrobnú štruktúru databáz, vrátane ponúkaných
možností a užívateľského manuálu si môžete pozrieť v časti návod.

Všetky informácie prístupné na tejto stránke boli získané z verejne
dostupných zdrojov a vo veľkej časti priamo od inštitúcií, ktoré
zverejnené dáta spravujú. Cieľom systému je uľahčiť vám prístup k
informáciám, na ktoré má verejnosť nárok a poskytnúť základnú orientáciu
v tokoch verejných financií a personálnom manažmente krajiny. Informácie
slúžia iba na orientáciu, preto si ich pred použitím treba overiť zo
zdroja, odkiaľ pochádzajú. Pri prenose dát do systému mohlo dôjsť k
nezrovnalostiam. Prosíme Vás preto, aby ste nám podobné prípady
nahlásili na mailovej adrese. V databáze sa nachádza obrovské množstvo
údajov. Je možné, že niektoré z údajov už nie sú aktuálne. Venujte preto
pozornosť dátumom, ku ktorým bola informácia označená za aktuálnu.

Poskytnutie dotácií a iné údaje sa v databáze neprejavuje okamžite.
Poskytovaní údaje sú aktualizované v rôznych intervaloch - informáciu o
aktualizácii uvádzame v jednotlivých tabuľkách.
